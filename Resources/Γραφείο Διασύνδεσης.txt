Το Γραφείο Διασύνδεσης του Πανεπιστημίου Πειραιώς ιδρύθηκε το 1997 με χρηματοδότηση από το πρόγραμμα Ε.Π.Ε.Α.Ε.Κ στο πλαίσιο του Β' ΚΠΣ και συνεχίζει να λειτουργεί στο πλαίσιο του ΕΣΠΑ με Επιστημονικό Υπεύθυνο τον Καθηγητή Νικόλαο Γεωργόπουλο.

Βασική του επιδίωξη είναι η πολύπλευρη υποστήριξη των φοιτητών/αποφοίτων για την ομαλή ένταξή τους στην αγορά εργασίας και για μια επιτυχημένη σταδιοδρομία.

Προωθεί την ανάπτυξη δυναμικών συνεργασιών και την εξυπηρέτηση τεσσάρων πόλων, των Φοιτητών & Αποφοίτων του Πανεπιστημίου, του Διδακτικού & Ερευνητικού Προσωπικού του Πανεπιστημίου, των Επιχειρήσεων, δημόσιων και ιδιωτικών φορέων και οργανισμών και της Δευτεροβάθμιας Εκπαίδευσης.

Το Γραφείο Διασύνδεσης παρέχει προς τους φοιτητές / αποφοίτους πληροφόρηση, συμβουλευτική καθοδήγηση και ενεργή υποστήριξη στην προετοιμασία και εύρεση απασχόλησης στην Ελλάδα και το εξωτερικό, στην επιλογή μεταπτυχιακών σπουδών και στα πρώτα βήματα επιχειρησιακής δράσης.

Για τις επιχειρήσεις αποτελεί πηγή άντλησης κατάλληλα κατηρτισμένων στελεχών για την ικανοποίηση των αναγκών τους σε προσωπικό.

Για τους μαθητές και υποψήφιους φοιτητές, το Γραφείο Διασύνδεσης αναπτύσσει δράσεις ενημέρωσης για το Πανεπιστήμιο Πειραιώς και τις επαγγελματικές διεξόδους.

Website: career.unipi.gr