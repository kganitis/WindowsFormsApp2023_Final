Η Βιβλιοθήκη του Πανεπιστημίου Πειραιώς απευθύνεται στους καθηγητές, ερευνητές και φοιτητές και αποστολή της είναι η υποστήριξη της εκπαίδευσης και της έρευνας.

Το ωράριο λειτουργίας της βιβλιοθήκης έχει επεκταθεί για να εξυπηρετεί τις ανάγκες των μελών του Πανεπιστημίου, από τις 8.00 το πρωί έως τις 20.00 το βράδυ, καθημερινά, όλες τις εργάσιμες ημέρες.

Στο αναγνωστήριο είναι δυνατή η πρόσβαση και των ΑΜΕΑ.

Website: www.lib.unipi.gr

 

Έντυπες και Ο/Α Συλλογές

Η συλλογή απαρτίζεται από 47.000 περίπου τίτλους βιβλίων, 800 τίτλους έντυπων περιοδικών (88.000 τόμοι).

Ακόμη περιλαμβάνει εκδόσεις ιδιωτικών και δημοσίων οργανισμών, καθώς και οπτικοακουστικό υλικό, cd-rom και dvd.

Το σύνολο των έντυπων τεκμηρίων είναι οργανωμένο θεματικά, κατά το Δεκαδικό σύστημα ταξινόμησης Dewey.

Η πλειοψηφία των έντυπων τεκμηρίων δανείζονται εκτός των πληροφοριακών βιβλίων, των περιοδικών και των διατριβών τα οποία ο αναγνώστης μπορεί να μελετήσει στο αναγνωστήριο ή να φωτοτυπήσει μικρό μέρος του περιεχομένου τους. Για το Ο/Α υλικό διατίθεται ειδικός υπολογιστής.

 

Υπηρεσίες

Γενική πληροφόρηση: στην υποδοχή δίνεται πληροφόρηση σχετικά με τη βιβλιοθήκη και το υλικό της, όπως κανόνες δανεισμού, φωτοτυπίες, χρήση οπτικοακουστικού υλικού, τοποθεσία τεκμηρίων κλπ. Για τον ίδιο λόγο έχουν εκδοθεί 9 ενημερωτικά φυλλάδια.

Εξειδικευμένη πληροφόρηση: Η βιβλιοθήκη παρέχει online θεματικές συνδρομητικές και ανοικτής πρόσβασης βάσεις δεδομένων.

Με ηλεκτρονικό ταχυδρομείο, τηλεφωνικά ή προσωπικά υποβάλλονται εξειδικευμένα ερωτήματα έρευνας που διεκπεραιώνονται από βιβλιοθηκονόμους του σχετικού τμήματος.

Δανεισμός: κάθε μέλος του Πανεπιστημίου εγγράφεται μέλος στη βιβλιοθήκη, ώστε να δανείζεται το υλικό της. Λειτουργεί επίσης υπηρεσία ανανεώσεων και κρατήσεων για δανεισμένο υλικό και τήρηση προτεραιότητας δανεισμού κατά την επιστροφή.

Απόκτηση υλικού που δεν υπάρχει στη βιβλιοθήκη, είτε με προτάσεις για τον εμπλουτισμό της ή με διαδανεισμό από τις ελληνικές βιβλιοθήκες ή συνεργαζόμενες του εξωτερικού.

Εκπαίδευση χρηστών: το προσωπικό της βιβλιοθήκης προσφέρει στους νεοεισερχόμενους φοιτητές, αλλά και σε κάθε ενδιαφερόμενο, υποστήριξη και ενημέρωση στη χρήση της βιβλιοθήκης, του καταλόγου της, των υπηρεσιών και των ηλεκτρονικών πηγών πληροφόρησης που παρέχει.

 

Ψηφιακές Συλλογές

Παρέχεται πρόσβαση στο πλήρες κείμενο 7.500 περίπου επιστημονικών περιοδικών μέσω του Διαδικτύου. Η πρόσβαση σε αυτά τα περιοδικά είναι εφικτή χάρη στη συμμετοχή της βιβλιοθήκης στο Ελληνικό Δίκτυο Ακαδημαϊκών Βιβλιοθηκών HEAL-Link.

Ηλεκτρονικά βιβλία

Αφορούν τις θεματικές περιοχές του Πανεπιστημίου Πειραιώς και προέρχονται από τους εκδοτικούς οίκους Cengage learning, Oxford Scholarship online, Sage, Science Direct, Taylor and Francis, Wiley Interscience και από την Heal-link.

Βάσεις Δεδομένων

International Trade by Commodity Statistics (ITCS), Shipping Intelligence Network, Classification Web, Computer & Applied Sciences Complete, ECONLIT, ICAP, International Financial Statistics Online Service, JSTOR, Journal Citation Reports 2008 Edition, MathScience, ΝΟΜΟΣ, και Βάσεις Δεδομένων Ανοικτής Πρόσβασης.

Ψηφιακά αποθετήρια που αναπτύσσει η βιβλιοθήκη

Το ψηφιακό αποθετήριο του επιστημονικού περιοδικού του Ιδρύματος ΣΠΟΥΔΑΙ που εκδίδεται από το 1950 και δημοσιεύει άρθρα στους τομείς ενδιαφέροντος του Πανεπιστημίου Πειραιώς (spoudai.unipi.gr/index.php/spoudai).

Το Ιδρυματικό Αποθετήριο Διώνη, όπου αποθηκεύονται, ευρετηριάζονται, διατηρούνται και ανακτώνται σε ψηφιακή μορφή οι μεταπτυχιακές εργασίες και οι διδακτορικές διατριβές των τμημάτων του ιδρύματος. Οι εργασίες είναι προσβάσιμες μέσω του Διαδικτύου, ανάλογα με την άδεια που έχει δοθεί από κάθε συγγραφέα. Η συλλογή εμπλουτίζεται καθημερινά (dione.lib.unipi.gr).

Το ψηφιακό αποθετήριο των Κέντρων Ευρωπαϊκής Τεκμηρίωσης της Ελλάδος ΚΕΤlib, με υλικό ευρωπαϊκού ενδιαφέροντος που παράγεται από ελληνικούς επιστημονικούς και πολιτικούς οργανισμούς και από τα θεσμικά όργανα της Ε.Ε. (ketlib.lib.unipi.gr/xmlui/).

 

Κέντρο Ευρωπαϊκής Τεκμηρίωσης (ΚΕΤ)

Το Κέντρο Ευρωπαϊκής Τεκμηρίωσης λειτουργεί στη σημερινή του μορφή από τον Ιανουάριο του 2004 ενώ διαθέτει υλικό από το 1994. Παραλαμβάνει σε τακτική βάση επιλεγμένες επίσημες εκδόσεις της Ευρωπαϊκής Ένωσης με σκοπό την ενθάρρυνση της μελέτης της ευρωπαϊκής ολοκλήρωσης. Με την πάροδο του χρόνου η παραλαβή έντυπου υλικού αντικαθίσταται σταδιακά με την πρόσβαση στο αντίστοιχο ηλεκτρονικό. Στα πλαίσια του ΚΕΤ ιδρύθηκε και λειτουργεί το Κοινό Ελληνικό Αποθετήριο Ευρωπαϊκής Πληροφόρησης και Γκρίζας Βιβλιογραφίας. Η έντυπη συλλογή του Κέντρου Ευρωπαϊκής Τεκμηρίωσης περιλαμβάνει την ευρωπαϊκή νομοθεσία, αναφορές, στατιστικά στοιχεία, και θεματικά εξειδικευμένες μελέτες στην ελληνική και αγγλική γλώσσα.

 

Τοποθεσία

Η βιβλιοθήκη στεγάζεται στο κεντρικό κτίριο του Πανεπιστημίου. Η είσοδός της είναι στην κεντρική κυκλική σκάλα στο μέσο του ισογείου. Επίσης, για τα ΑΜΕΑ χρησιμοποιείται και ο ανελκυστήρας στην αριστερή πλευρά του κτιρίου.

Η βιβλιοθήκη αποτελείται από τρεις βασικούς χώρους:

- Το Χώρο Υποδοχής, όπου βρίσκεται ο χώρος κίνησης του υλικού, η κλειστή συλλογή, σπάνιες συλλογές και οι υπολογιστές για την αναζήτηση στον κατάλογο και τις πηγές πληροφόρησης,
- Το Βιβλιοστάσιο, όπου στεγάζεται το σύνολο της έντυπης συλλογής της βιβλιοθήκης, το φωτοτυπικό μηχάνημα και υπολογιστές για τους αναγνώστες, και
- Το Αναγνωστήριο, όπου βρίσκονται τα λεξικά, τα εκθετήρια με τα τελευταία τεύχη των έντυπων περιοδικών και άλλο πληροφοριακό υλικό.

Προσωπικό
Ονοματεπώνυμο		Ιδιότητα	Τηλέφωνο		E-mail
Αλμπάνη Σουλτάνα		ΤΕ Βιβλ/μων	+30 210 4142034	talbani@unipi.gr
Κατσιρίκου Ανθή		ΠΕ Βιβλ/μων	+30 210 4142022	anthi@unipi.gr
Νεοφώτιστος Ηλίας		ΠΕ Βιβλ/μων	+30 210 4142021	ilias@unipi.gr
Χούλιαρη Αρετή		ΤΕ Βιβλ/μων	+30 210 4142032	achoulia@unipi.gr
