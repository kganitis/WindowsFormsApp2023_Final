Σύλλογος Φοιτητών Ο Πλάτων

Ο Σύλλογος φοιτητών Πανεπιστημίου Πειραιώς  «Ο ΠΛΑΤΩΝ» που ιδρύθηκε το 1978 αποτελεί  το μοναδικό συνδικαλιστικό όργανο των φοιτητών του Πανεπιστημίου μας. Ανήκει στην ΕΦΕΕ και τυπικά διοικείται σύμφωνα με τις διατάξεις του καταστατικού του, που είναι εγκεκριμένο από το Πρωτοδικείο Πειραιώς.  Όργανα του Συλλόγου είναι: η Γενική Συνέλευση, το Διοικητικό Συμβούλιο και η Εξελεγκτική Επιτροπή.


Σύλλογος Φοιτητών Ωκεανός

Ο Ωκεανός είναι μη κερδοσκοπικός σύλλογος, πολιτικά ανεξάρτητος και μέλη του είναι οι φοιτητές και οι απόφοιτοι του Τμήματος Ναυτιλιακών Σπουδών. Ιδρύθηκε το 1995, με σκοπό την καλύτερη οργάνωση των δραστηριοτήτων των φοιτητών αλλά και την ανάπτυξη και βελτίωση της επικοινωνίας ανάμεσα στο Πανεπιστήμιο και τις ναυτιλιακές εταιρείες.

Η συλλογική δραστηριοποίηση των φοιτητών μέσα από τον «Ωκεανό» συσφίγγει τις σχέσεις μεταξύ τους και καθιστά αποτελεσματικότερη την προσπάθεια του συλλόγου. Ο σκοπός είναι να αποτελέσει συνδετικό κρίκο ανάμεσα στη θεωρία και την πράξη, στο Πανεπιστήμιο και τη ναυτιλιακή κοινότητα με παροχή αμοιβαίου οφέλους.


Σύλλογος Φοιτητών AIESEC

Η AIESEC είναι ο μεγαλύτερος παγκόσμιος νεανικός οργανισμός ανάπτυξης ηγετικών χαρακτηριστικών στον πλανήτη. Ιδρύθηκε το 1948 με στόχο την επίτευξη ειρήνης και την μεγιστοποίηση των ανθρωπίνων δυνατοτήτων και το πετυχαίνει προσφέροντας πρακτικές εμπειρίες σε απαιτητικά περιβάλλοντα και συγκεκριμένα μέσα από τα προγράμματα διαπολιτισμικών ανταλλαγών προς νέους από 18 έως 30 ετών.


Σύλλογος Φοιτητών AEGEE

Η AEGEE (Association des États Généraux des Étudiants de l’Europe) είναι μία από τις μεγαλύτερες διεπιστημονικές φοιτητικές οργανώσεις της Ευρώπης. Ως μια Μη Κυβερνητική, πολιτικά ανεξάρτητη και μη κερδοσκοπική οργάνωση, είναι ανοιχτή στους φοιτητές και στους νέους από όλες τις σχολές και ειδικότητες. Ιδρύθηκε το 1985 στο Παρίσι και σήμερα έχει εξελιχθεί σε ένα δίκτυο με περισσότερα από 13.000 μέλη και με παρουσία σε πάνω από 200 πόλεις και 40 χώρες σε όλη την Ευρώπη ! Tο 1987 δημιούργησε το πρόγραμμα μετακίνησης φοιτητών ERASMUS. Η AEGEE κάνει πράξη την ιδέα της ενωμένης Ευρώπης. Λειτουργεί χωρίς εθνικό επίπεδο και φέρνει σε επαφή νέους από διαφορετικές χώρες. Η AEGEE προσπαθεί για μια δημοκρατική, ποικιλόμορφη και χωρίς σύνορα Ευρώπη, η οποία είναι κοινωνικά, οικονομικά και πολιτικά ενοποιημένη, και εκτιμά τη συμμετοχή των νέων στην κατασκευή και την ανάπτυξη της. Η AEGEE λειτουργεί σε ευρωπαϊκό & τοπικό επίπεδο και όχι κρατών. Αναγνωρίζεται και υποστηρίζεται από την Ε.Ε. και την UNESCO. Στην Ελλάδα συνεργάζεται με τη Γ.Γ. Νέας Γενιάς και τοπικούς φορείς. Η AEGEE-Peiraias ιδρύθηκε το 1997.
Το μεγαλύτερο project της AEGEE είναι τα Summer Universities, προγράμματα ανταλλαγών που διοργανώνονται από νέους για νέους ! Είναι το μεγαλύτερο βασισμένο σε εθελοντές πρόγραμμα κινητικότητας στην Ευρώπη και αλλάζει τις ζωές νέων ανθρώπων κάθε χρόνο σε περισσότερες από 40 χώρες της Ευρώπης !