Στρατηγικοί Στόχοι Πανεπιστημίου Πειραιώς
Η Στρατηγική του Πανεπιστημίου διαμορφώνεται και ισχύει για πέντε έτη.
Οι Στρατηγικοί Στόχοι του Πανεπιστημίου και οι Στόχοι Ποιότητας που τους υποστηρίζουν
είναι οι ακόλουθοι:
Σ.Σ.1. Παραγωγή, διάδοση και εφαρμογή γνώσης αιχμής, διεύρυνση των οικονομικών,
κοινωνικών και τεχνολογικών επιστημονικών πεδίων του και συνεχής προσαρμογή
των προγραμμάτων σπουδών στις επιστημονικές εξελίξεις και στις ανάγκες της
κοινωνίας, με προσήλωση στις αρχές της επιστημονικής δεοντολογίας.
Σ.Π.1.1. Διάπλαση επιστημόνων με αξίες, οι οποίοι θα συμβάλλουν στην
αντιμετώπιση σύγχρονων ερευνητικών, κοινωνικών, οικονομικών και
τεχνολογικών προκλήσεων.
Σ.Π.1.2. Ανάδειξη και διάχυση του επιτελούμενου έργου (εκπαιδευτικού,
ερευνητικού, πολιτιστικού, κοινωνικού) στην ακαδημαϊκή κοινότητα και
στην κοινωνία.
Σ.Π.1.3. Ανάπτυξη και διεύρυνση των επιστημονικών πεδίων και των γνωστικών
αντικειμένων που θεραπεύει το Ίδρυμα.
Σ.Π.1.4. Εκσυγχρονισμός γνωστικών αντικειμένων, σύμφωνα με τις νέες
ερευνητικές τάσεις και τις εξελίξεις στους επιστημονικούς τομείς.
Σ.Π.1.5. Διατήρηση και περαιτέρω ενίσχυση του συγκριτικού πλεονεκτήματος
του Ιδρύματος στην ανάπτυξη εφαρμοσμένης γνώσης για βασικούς
τομείς πυλώνες της Ελληνικής οικονομίας, όπως Ναυτιλία, Τουρισμός,
Βιομηχανία, Χρηματοπιστωτικές και Ασφαλιστικές Υπηρεσίες,
Τεχνολογίες Πληροφοριών και Επικοινωνιών καθώς και για
επιστημονικά πεδία όπως η Διοίκηση Επιχειρήσεων, η Οικονομική
Επιστήμη, η Στατιστική, και οι Διεθνείς και Ευρωπαϊκές Σπουδές.
Σ.Π.1.6. Προσέλκυση υψηλού επιπέδου και διεθνούς κύρους ακαδημαϊκού
προσωπικού.
Σ.Π.1.7. Παροχή κινήτρων για αναγνώριση και ενίσχυση της αριστείας.
Σ.Σ.2. Παροχή υψηλού επιπέδου πανεπιστημιακής παιδείας και εκπαίδευσης στους
φοιτητές του προς τον σκοπό αυτό.
Σ.Π.2.1. Ενσωμάτωση της καινοτομίας στην εκπαιδευτική διαδικασία.
Σ.Π.2.2. Προώθηση της αναλυτικής, συνθετικής, κριτικής και δημιουργικής
σκέψης των φοιτητών σε όλα τα γνωστικά αντικείμενα.
Σ.Π.2.3. Ενίσχυση της ενεργού συμμετοχής των φοιτητών στην εκπαιδευτική
διαδικασία.
Σ.Π.2.4. Αξιοποίηση σύγχρονων μεθόδων, τεχνικών και εργαλείων, με έμφαση
στις ΤΠΕ και στους ανοιχτούς εκπαιδευτικούς πόρους, για την
αναβάθμιση της διδασκαλίας και τη διευκόλυνση της πρόσβασης στη
γνώση.
Σ.Π.2.5. Ενίσχυση της συνεργασίας της Μονάδας Διασφάλισης Ποιότητας
(ΜΟΔΙΠ) με τις Ομάδες Εσωτερικής Αξιολόγησης (ΟΜΕΑ) των
Στρατηγικός Προγραμματισμός Πανεπιστημίου Πειραιώς 3
Τμημάτων, για τη διασφάλιση της ποιότητας των προγραμμάτων
σπουδών.
Σ.Π.2.6. Ανάπτυξη και λειτουργία μηχανισμού επικαιροποίησης και
αναβάθμισης των προγραμμάτων σπουδών, όλων των κύκλων,
σύμφωνα με τις σύγχρονες εκπαιδευτικές προσεγγίσεις και τα διεθνή
πρότυπα.
Σ.Π.2.7. Ανάπτυξη του Κέντρου Επιμόρφωσης και Δια Βίου Μάθησης (ΚΕΔΙΒΙΜ)
και προώθηση δράσεων για την παροχή συνεχιζόμενης εκπαίδευσης
και επιμόρφωσης στους πολίτες όλης της χώρας μέσω προγραμμάτων
διά ζώσης εκπαίδευσης και e-learning.
Σ.Π.2.8. Ανάπτυξη Εταιρικών Συνεργασιών και Δικτύων Γνώσης για την εστίαση
των Προγραμμάτων της Δια Βίου Μάθησης σε αναπτυσσόμενους
τομείς.
Σ.Π.2.9. Ανάπτυξη ξενόγλωσσων εκπαιδευτικών δράσεων (Προγράμματα
Μεταπτυχιακών Σπουδών, Προγράμματα Δια Βίου Μάθησης, Θερινά
Σχολεία κ.α.) σε εκπαιδευτικά αντικείμενα που θα προσελκύουν
διεθνείς φοιτητές.
Σ.Σ.3. Ενίσχυση του ανθρώπινου δυναμικού και ανάπτυξη ενός ευνοϊκού περιβάλλοντος,
που δημιουργεί τις προϋποθέσεις για να πετύχουν οι φοιτητές, το ακαδημαϊκό και το
διοικητικό προσωπικό του Ιδρύματος.
Σ.Π.3.1. Ενίσχυση του θεσμού του Συνηγόρου του Φοιτητή και του Συμβούλου
Καθηγητή.
Σ.Π.3.2. Ενίσχυση της λειτουργίας του Συμβουλευτικού Κέντρου και της
μέριμνας για τις ευπαθείς ομάδες φοιτητών.
Σ.Π.3.3. Αύξηση ακαδημαϊκού και επιστημονικού προσωπικού
Σ.Π.3.4. Αύξηση διοικητικού προσωπικού
Σ.Π.3.5. Διασφάλιση της επιχειρησιακής ικανότητας του προσωπικού για την
παροχή ακαδημαϊκού και διοικητικού έργου υψηλής ποιότητας
Σ.Π.3.6. Διαμόρφωση κουλτούρας διαρκούς βελτίωσης γνώσεων και
δεξιοτήτων του ανθρώπινου δυναμικού του Ιδρύματος και
ανάπτυξη μέσων προς το σκοπό αυτό
Σ.Π.3.7. Ενίσχυση του ρόλου του Ιδρύματος ως ανοιχτού πόλου για κοινωνικές
και πολιτιστικές εκδηλώσεις των φοιτητών του.
Σ.Π.3.8. Ενίσχυση του ρόλου της εσωτερικής αξιολόγησης, εμπλέκοντας ενεργά
όλα τα ενδιαφερόμενα μέρη και αξιοποιώντας τα αποτελέσματα ως
μοχλό βελτίωσης της ακαδημαϊκής και διοικητικής λειτουργίας
του Ιδρύματος.
Σ.Σ.4. Ενίσχυση της έρευνας και της καινοτομίας, συμβάλλοντας στην οικοδόμηση και
ανάπτυξη του Ευρωπαϊκού Χώρου Ανώτατης Εκπαίδευσης και Έρευνας, καθώς και
στην εντονότερη διασύνδεση της εφαρμοσμένης έρευνας με την παραγωγή.
Σ.Π.4.1. Ανάπτυξη των ερευνητικών εργαστηρίων του Ιδρύματος και
προσέλκυση νέου ερευνητικού δυναμικού
Σ.Π.4.2. Παροχή κινήτρων για ενίσχυση της ακαδημαϊκής έρευνας
Στρατηγικός Προγραμματισμός Πανεπιστημίου Πειραιώς 4
Σ.Π.4.3. Ενίσχυση της υποστήριξης του σχεδιασμού και της υλοποίησης των
ερευνητικών προγραμμάτων
Σ.Π.4.4. Ενίσχυση των νέων ερευνητών, υποψηφίων διδακτόρων και μελών του
διδακτικού προσωπικού για την παραγωγή ερευνητικού έργου υψηλών
προδιαγραφών
Σ.Π.4.5. Προώθηση των ενδοτμηματικών και διατμηματικών ερευνητικών
συνεργασιών και εργαστηρίων, δημιουργία υποβάθρου/πλαισίου
διάχυσης της σχετικής πληροφορίας και συντονισμός των
απαιτούμενων ενεργειών προς το σκοπό αυτό
Σ.Π.4.6. Ενίσχυση ερευνητικών συνεργασιών με αναγνωρισμένα Πανεπιστήμια
και Ερευνητικά Κέντρα
Σ.Π.4.7. Επιδίωξη σύναψης συμφωνιών με Παν/μια του εξωτερικού για από
κοινού επίβλεψη διδακτορικών διατριβών που ενδεχομένως θα
οδηγούν σε κοινό ή σε διπλό τίτλο.
Σ.Π.4.8. Ενίσχυση της συνεργασίας του Πανεπιστημίου Πειραιώς με το
παραγωγικό δυναμικό και σύνδεση της έρευνας με την παραγωγή
Σ.Π.4.9. Διάχυση των ερευνητικών επιτευγμάτων των ερευνητών του Ιδρύματος
για αποτελεσματική αξιοποίησή τους από το παραγωγικό δυναμικό της
χώρας
Σ.Π.4.10. Ενίσχυση και εκσυγχρονισμός ερευνητικής υποδομής
Σ.Σ.5. Εξωστρέφεια και διεθνοποίηση με επέκταση και εντατικοποίηση των διεθνών
δικτυώσεων και των στρατηγικών συνεργασιών με ακαδημαϊκούς, και άλλους
φορείς, συνδιαμορφώνοντας τις εξελίξεις στον ευρωπαϊκό και διεθνή ακαδημαϊκό
χώρο και συμμετέχοντας ενεργά στις προσπάθειες που καταβάλλει η διεθνής
κοινότητα για ανάπτυξη και ευημερία.
Σ.Π.5.1. Ενίσχυση της προσέλκυσης φοιτητών υψηλού δυναμικού
Σ.Π.5.2. Βελτίωση της διεθνούς κατάταξης του Ιδρύματος
Σ.Π.5.3. Ενίσχυση στρατηγικών συνεργασιών (MoU’s) με ακαδημαϊκά ιδρύματα
διεθνούς βεληνεκούς
Σ.Π.5.4. Ενίσχυση της κινητικότητας των φοιτητών με αξιοποίηση των δράσεων
Erasmus(+)
Σ.Π.5.5. Ανάπτυξη ξενόγλωσσων μαθημάτων για φοιτητές Erasmus(+) που
προέρχονται από χώρες της ΕΕ
Σ.Π.5.6. Ανάπτυξη μιας δυναμικής κοινότητας αποφοίτων του Ιδρύματος
(alumni) που συνδέεται με ισχυρούς δεσμούς με το Ίδρυμα
Σ.Σ.6. Αναβάθμιση και επέκταση υποδομών και υπηρεσιών για την επίτευξη ενός άρτιου
υλικοτεχνικού περιβάλλοντος και την αποδοτική λειτουργία του Ιδρύματος.
Σ.Π.6.1. Αναβάθμιση, επικαιροποίηση και τυποποίηση ακαδημαϊκών και
διοικητικών λειτουργιών, μέσω θέσπισης διαδικασιών που στηρίζουν
την ανθρωποκεντρική προσέγγιση και την αποτελεσματική
διακυβέρνηση.
Σ.Π.6.2. Αναβάθμιση και επέκταση των ακαδημαϊκών και διοικητικών
υποδομών του Ιδρύματος
Στρατηγικός Προγραμματισμός Πανεπιστημίου Πειραιώς 5
Σ.Π.6.3. Αξιοποίησης της ακίνητης περιουσίας του Ιδρύματος προς όφελος της
αποτελεσματικής και αποδοτικής λειτουργίας του
Σ.Π.6.4. Αναβάθμιση της ποιότητας και των συνθηκών εργασίας για
ακαδημαϊκό και διοικητικό προσωπικό, καθώς και της ποιότητας των
υποδομών εκπαίδευσης, σίτισης και στέγασης για φοιτητές
Σ.Π.6.5. Επιτάχυνση του ψηφιακού μετασχηματισμού του Ιδρύματος με στόχο
την ανάπτυξη αποτελεσματικών και αποδοτικών υπηρεσιών
Σ.Π.6.6. Αξιοποίηση πρόσθετων πόρων και διασφάλιση της ευρωστίας του
Ιδρύματος, μέσα από συνεργασίες, πρωτοβουλίες, εκπαιδευτικά και
ερευνητικά προγράμματα.
Σ.Π.6.7. Προσέλκυση οικονομικών πόρων για την υποστήριξη υποτροφιών και
την οικονομική στήριξη φοιτητών
Σ.Π.6.8. Ανάπτυξη του Ιδρύματος ως ‘Πράσινο Πανεπιστήμιο’
Σ.Σ.7. Ισχυροποίηση της διασύνδεσης με την τοπική κοινωνία και ενίσχυση του
κοινωνικού αντίκτυπου της δράσης του Ιδρύματος, μέσω της ανάπτυξης
συνεργειών συνεχούς βελτίωσης της παρεχόμενης εκπαίδευσης και της έρευνας,
υιοθέτησης και προώθησης των στόχων βιώσιμης ανάπτυξης και της κοινωνικής
συνοχής.
Σ.Π.7.1. Ενίσχυση της σύνδεσης του Πανεπιστημίου Πειραιώς με την κοινωνία
και ανάδειξή του ως μοχλού ανάπτυξης της τοπικής κοινωνίας και της
χώρας, σε εκπαιδευτικό και πολιτιστικό επίπεδο
Σ.Π.7.2. Ανάπτυξη συνεργασιών με τοπικούς και εθνικούς φορείς για τη
μεταφορά γνώσης προς όφελος της αντιμετώπισης κοινωνικών,
οικονομικών και τεχνολογικών προκλήσεων
Σ.Π.7.3. Ανάπτυξη ‘Γεφυρών Συνεργασίας’ με την τοπική επιχειρηματική και
οικονομική κοινότητα
Σ.Π.7.4. Υιοθέτηση και προώθηση των στόχων της Βιώσιμης Ανάπτυξης
Σ.Π.7.5. Ανάπτυξη και υλοποίηση μιας ισχυρής Επικοινωνιακής Στρατηγικής
Σ.Π.7.6. Ενίσχυση της Εταιρικής Κοινωνικής Ευθύνης, της Λογοδοσίας και της
Διαφάνειας